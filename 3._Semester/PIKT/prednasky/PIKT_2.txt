PIKT – Prednáška 2 – 25.2.2013
Zbierka zákonov – Zákon č. 1/1993 Z.z. o Zbierke zákonov Slovenskej republiky v znení neskorších právnych predpisov
(v znení neskorších právnych predpisov = ak sú tam nejaké novely, zmeny)
Zbierka zákonov
	súbor   jej  čiastok  postupne vydávaných  v  priebehu  kalendárneho   roka  
	následne  vydaný titulný list ročníka Zbierky zákonov a prehľadné orientačné údaje o  jej obsahu
	jednotlivé  čiastky každého ročníka sú číslované postupne
	číslovanie sa  končí 31. decembrom kalendárneho roka
	v záhlaví 
	štátny znak Slovenskej  republiky
	označenie  ročníka  Zbierky zákonov, 
	názov "Zbierka  zákonov  Slovenskej  republiky"  
	číslo  čiastky 
	dátum uverejnenia
	Zbierka zákonov sa vydáva v slovenskom jazyku
	všeobecne  záväzné  právne  predpisy  a  iné  právne alebo organizačné  akty sa  označujú poradovými číslami,  číslovanie sa končí 31. decembrom kalendárneho roka
	úplné  znenie medzinárodnej  zmluvy sa  v Zbierke  zákonov vyhlasuje  v autentickom  jazyku zmluvy  a zároveň  v preklade  do slovenského  jazyka, 
V Zbierke zákonov sa vyhlasuje uverejnením:
	Ústava  Slovenskej  republiky,  
	ústavné  a  ostatné zákony, 
	nariadenia  vlády,
	vyhlášky, výnosy a opatrenia 
	ministerstiev a ostatných ústredných  orgánov  štátnej  správy,
	iných orgánov štátnej správy, ak tak ustanovuje osobitný zákon,
	Národnej banky Slovenska 
	rozhodnutia Ústavného súdu o nesúlade medzi právnymi predpismi, 
	návrhy prijaté v referende podľa čl. 98 ods. 2  Ústavy Slovenskej  republiky a  
	medzinárodné zmluvy
V Zbierke zákonov sa uverejňujú:
	uznesenia NR SR, o ktorých rozhodla, že sa majú uverejniť v Z.z.,
	rozhodnutia predsedu NR SR 
	o vyhlásení volieb do NR SR, 
	volieb do orgánov územnej samosprávy, 
	voľby prezidenta SR a ľudového hlasovania o odvolaní prezidenta SR,
	rozhodnutia prezidenta SR 
	o rozpustení NR SR 
	vyhlásení referenda, 
	udelení amnestie a o vyhlásení  vojnového alebo výnimočného stavu 
	a o prenesení právomoci dojednávať medzinárodné zmluvy,
	rozhodnutia vlády o udelení amnestie vo veciach priestupkov a jej uznesenia, o ktorých rozhodla, že sa majú uverejniť v Z.z.,
	iné  právne alebo  organizačné akty, o ktorých to ustanovuje všeobecne záväzný právny predpis; 
	rozhodnutia medzinárodných orgánov a medzinárodných organizácií, o ktorých Ministerstvo zahraničných vecí rozhodlo, že  sa majú uverejniť v Z.z.,
	úplné znenia zákonov,
	redakčné oznámenie o oprave tlačovej chyby v Zbierke zákonov
Zák. č. 1 / 1993 Z.z. o Zbierke zákonov v znení neskorších predpisov § 2
	o všetkom, čo bolo v Zbierke zákonov uverejnené, platí domnienka, že dňom uverejnenia sa stalo známym každému, koho sa to týka;
	domnienka o znalosti vyhlásených všeobecne záväzných právnych predpisov je nevyvrátiteľná.
	„Neznalosť zákona neospravedlňuje.“
Platnosť všeobecne záväzných právnych predpisov
	vzniká dňom publikácie v príslušnej čiastke Zbierky zákonov SR uvedeným v jej záhlaví (dňom ich vyhlásenia v Zbierke zákonov)
	Vyhlásenie (publikácia) sa uskutočňuje 
	buď formou materiálnej publikácie – „vybubnovaním“
	alebo formou formálnej publikácie, t.j. uverejnením v úradnej zbierke zákonov
	Formálna publikácia – začiatok vo Francúzsku v r. 1773
	Formálna publikácia – na území terajšej Slovenskej republiky od r. 1868
	V súčasnosti – normatívne právne akty sa vyhlasujú spôsobom, ktorý ustanovil zákon o Zbierke zákonov Slovenskej republiky
Platnosť normatívneho právneho aktu
	Právne normy, ktoré tvoria súčasť právneho systému štátu platia :
	v určitom čase
	na určitom  štátnom území alebo jeho časti
	vzťahujú sa na fyzické osoby a právnické osoby
	Platnosť právnych noriem sa realizuje:
	Z hľadiska času (temporalita)
	Z hľadiska územia (teritorialita)
	Z hľadiska subjektov (personalita)
Účinnosť všeobecne záväzných právnych predpisov
	okamih účinnosti nastáva 15. dňom po vyhlásení 
	alebo dňom určeným v záverečných ustanoveniach predpisu
	neskôr ako 15. deň po vyhlásení
	v prípade, odôvodnenom naliehavým všeobecným  záujmom, sa pripúšťa možnosť ustanoviť skorší začiatok účinnosti ako 15 dní, najskôr však dňom vyhlásenia predpisu v zbierke zákonov
	prípady určovania účinnosti predpisu dňom vyhlásenia 
	treba považovať za výnimočné a mimoriadne
	použitie tohto riešenia by malo prichádzať do úvahy len v ojedinelých a výnimočných prípadoch
	Vznik účinnosti platnosti právnych noriem sa spravuje:
	buď generálnym ustanovením o ich účinnosti
	alebo špeciálnym ustanovením o ich účinnosti
	Generálne ustanovenie (generálnu klauzulu) o účinnosti obsahuje:
	buď Ústava SR
	alebo tzv. publikačná norma – t.j. zákon o Zbierke zákonov SR
Generálne ustanovenie o účinnosti VZPP
	Publikačná norma – t.j. zákon o Zbierke zákonov SR 
	v generálnej klauzule, ktorá upravuje vznik účinnosti normatívnych právnych aktov vyhlásených v Zbierke zákonov
	Generálne ustanovenie o účinnosti
	§ 3 ods. 2 zák. č. 1/1993 Z.z. o Zbierke zákonov
	Všeobecne záväzné právne predpisy nadobúdajú účinnosť pätnástym dňom po ich vyhlásení v Zbierke zákonov, ak nie je v nich ustanovený neskorší deň nadobudnutia účinnosti. Ak je to odôvodnené naliehavým všeobecným záujmom, môže sa v právnom predpise výnimočne ustanoviť skorší začiatok jeho účinnosti, najskôr však dňom vyhlásenia v Zbierke zákonov.
Špeciálne ustanovenie o účinnosti všeobecne záväzného právneho predpisu
	Špeciálne ustanovenie o účinnosti všeobecne záväzného právneho predpisu
	Je to spravidla záverečné ustanovenie normatívneho právneho aktu:
	Tento zákon nadobúda účinnosť 1. januára 2004.
	(§ 90 Zák. č. 618/2003 Z.z. (Autorský zákon))
	V slovenskej tvorbe práva sa používali a takmer výlučne používajú špeciálne ustanovenia o účinnosti právnej normy
	Účinnosť je teda určená pre každý normatívny právny akt osobitne
Špeciálne ustanovenie o účinnosti, na základe ktorého vzniká účinnosť aktu dňom vyhlásenia
	„Táto vyhláška nadobúda účinnosť dňom vyhlásenia.“
	§ 7 vyhlášky č. 69/2007 Z.z. ktorou sa vykonáva zákon č. 184/2006 Z.z. o pestovaní geneticky modifikovaných rastlín v poľnohospodárskej výrobe
Vacatio legis (legisvakačná lehota)
	Čas ktorý plynie medzi platnosťou a účinnosťou právnej normy
	počas tohto obdobia sa všetkým, ktorým je určený, vytvára možnosť oboznámiť sa s jeho obsahom a vykonať potrebnú prípravu na praktickú realizáciu
	svojou funkciou a významom je nástrojom, ktorý ovplyvňuje pôsobenie právnych noriem, ich spoločenskú akceptáciu a efektívnosť
Výnos, opatrenie
	ak sa  týkajú obmedzeného  počtu druhovo  určených fyzických osôb a právnických osôb 
	alebo
	upravujú podrobnosti  o právach a povinnostiach úzkeho okruhu osôb v  pracovnoprávnych vzťahoch a vo vzťahoch z oblasti sociálneho zabezpečenia, podrobnosti o právach a povinnostiach vyplývajúcich  zo služobných  pomerov príslušníkov ozbrojených zborov a ozbrojených síl 
	alebo
	ak tak ustanoví osobitný zákon.
Realizácia práva
	Uplatňovanie práva v právnych vzťahoch 
	Právne vzťahy vznikajú priamo zo zákona, zákon vytvára pr.vzťah bez toho aby jeho vznik viazal na nejakú ďalšiu podmienku. Povinnosť vlastníka zdržať sa konania, ktorým by nad mieru primeranú pomerom obťažoval iného alebo vážne ohrozoval výkon jeho práv. 
	Právny vzťah vzniká na základe zákona, zákon určitý právny vzťah predvída, ale vznik vyžaduje splnenie nejakej ďalšej skutočnosti – konštitutívne rozhodnutie orgánu verejnej moci 
	správanie subjektov práva
	skutočnosť nezávislá od správania subjektov 
Právne skutočnosti
	Objektívne reálne skutočnosti, ktoré na základe zákona spôsobujú pr.následky. Následkom môže byť vznik, zmena a zánik pr.vzťahu. Vznik pr.vzťahu § 685 ods.1 OZ nájom bytu vzniká nájomnou zmluvou, kt. prenajímateľ prenecháva nájomcovi za nájomné byt do užívania, a to buď na dobu určitú, alebo bez určenia doby užívania.
	Spôsobujúcu zmenu pr.vzťahu § 707 ods.1 OZ, ak zomrie jeden z manželov, ktorí boli spoločnými nájomcami bytu, stane sa jediným nájomcom pozostalý manžel.
	Podmienky zániku pr.vz. § 710 OZ nájom bytu zanikne písomnou dohodou medzi prenajímateľom a nájomcom alebo písomnou výpoveďou. V prípade, že nájom bol dojednaný na určitú dobu, skončí uplynutím tejto doby.
	Právne následky môžu spôsobiť nadobudnutie a stratu práva. Právo možno nadobudnúť absolútne, niekto nadobúda právo, ktoré doteraz nikto nemal, autorské dielo. 
	Relatívne, nadobúdateľ nastupuje na miesto predchádzajúceho subjektu, ktorý právo stráca. Nadobúdateľ je pr. nástupcom - sukcesorom, predchádzajúci subjekt je pr. predchodcom -auktorom. Pr. skutočnosti delíme na subjektívne – závislé na ľudskom správaní, právne konanie-v súlade s pr. poriadkom, protiprávne konanie – v rozpore s právom. 
	objektívne-právne relevantné udalosti alebo protiprávne stavy 
	Práva a povinnosti vznikajú alebo zanikajú na základe právnych skutočností. Právne skutočnosti sú skutočnosti, s ktorými právo spája právne následky (zmenu práv a povinností).
	Právne skutočnosti delíme na subjektívne a objektívne. Subjektívne sú prejavom ľudskej vôle (výpoveď...), objektívne vznikajú nezávisle od nej (uplynutie lehoty, smrť, pád meteoritu). Objektívne nazývame aj právnymi udalosťami. 
	Patria tu napríklad živelné udalosti ako úder bleskom, povodeň, zemetrasenie, rôzne pôsobenie prírodných zákonitostí, zosuv pôdy, korózia, výsledky biologických procesov, plynutie času, vyššia moc ( je pri všetkej udalosti nepredvídateľná a zároveň pri všetkom možnom úsilí ju nemožno odvrátiť. 
	Právne skutočnosti, spočívajú v určitom správaní ľudí, vedomom a vôľovom. Delia sa: úkony právne dovolené, aprobované, úkony právne zakázané, reprobované. Môžu sa uskutočniť konaním alebo nečinnosťou. Konaním sa rozumie aktívna vôľová činnosť subjektu. Nekonanie je nedostatok konania, nečinnosť. Spočíva v opomenutí, zdržaní sa vlastného oprávneného konania alebo v strpení určitého správania. 
	Prejav vôle smerujúci k vzniku, zmene alebo zániku tých práv a povinností, ktoré právne predpisy s takýmto prejavom spájajú.
	Pojmové znaky PÚ: prejav vôle, zameranie prejavu vôle, uznanie prejavu vôle právnym poriadkom, nastúpenie právnych následkov.
Právne úkony
	Prejav vôle - vôľu a prejav
	Vôľa - psychický vzťah konajúceho človeka k zamýšľanému právneho následku. Vôľu možno prejaviť akýmkoľvek spôsobom, ktoré umožňuje poznanie jej obsahu.
	PÚ komisívne - zaplatenie dlhu, postúpenie pohľadávky a 
	omisívne - nepodanie odvolania, neuplatnenie nároku zo zodpovednosti za vady. 
	Komisívne: PÚ výslovné a PÚ konkludentné.
	Pri výslovnom prejave vôle  sa ako vyjadrovací prostriedok používa reč-hovorenú, posunkovú, písanú. Aj prejav vytvorený počítačom.
	Konkludentné – nemá znaky výslovného prejavu ale vyjadruje vôľu konajúceho spôsobom, že so zreteľom na všetky okolnosti niet pochybnosti o tom, že ide o prejav vôle  a aký je jeho obsah. 
	Ak chýba prejav vôle, nemôže ísť o PÚ. Nemôže ísť v o akúkoľvek vôľu, len s kt. právo spája právne následky. Právne relevantné nebude pozvanie do tanca, pozvanie na prechádzku, danie prednosti žene, s daním prednosti v jazde už právo spája právne následky. 
Druhy právnych úkonov
	Typické a atypické a zmiešané
	Jednostranné, účastníkom je len jedna osoba (napr. jednostranné započítanie pohľadávok, výpoveď zamestnanca)
	dvojstranné, účastníkmi právneho úkonu sú 2 osoby (napr. kúpna zmluva, zmluva o prenájme bytu) 
	viacstranné 
	Medzi živými, pre prípad smrti
	Formálne a neformálne (či je potrebné, aby bol právny úkon uskutočnený nejakou formou, písomne)
	odplatné a bezodplatné, podľa toho, či smerujú na založenie nároku na vzájomné plnenie (napr. kúpa - darovanie)
Náležitosti právnych úkonov
	Náležitosti subjektu
	Náležitosti vôle
	Náležitosti prejavu
	Náležitosti pomeru vôle a prejavu
	Náležitosti predmetu
Náležitosť subjektu osoby
	Predpokladom platnosti PÚ je spôsobilosť toho, kto robí PÚ. Musí mať spôsobilosť na práva, ale aj spôsobilosť na právne úkony. Ak maloletá osoba alebo osoba pozbavená spôsobilosti na PÚ alebo ktorej spôsobilosť bola obmedzená rozhodnutím súdu, urobí PÚ, na ktorý nebola spôsobilá, bude PÚ neplatný.
	Právne platnú vôľu nemôže prejaviť ten, kto v dôsledku nedostatku mentálnych a vôľových schopností nie je schopný pochopiť význam a dôsledky svojho konania.
Náležitosti vôle
	Skutočne daná, slobodná, vážna, bez omylu. Požiadavka skutočnej vôle-nutnosť jej existencie. Ak neexistuje vôľa nevzniká PÚ. Slobodou vôle neexistencia rušivých vplyvov, zbavujú voľnosti rozhodnúť sa. Vôľa nie je vážna, ak nechcel vyvolať právne následky( simulovane prejavená vôľa v rámci hry, zo žartu, pri názornom vyučovaní). Nejde o právny úkon napr. vtedy ak ide o prejav vôle v rámci divadelnej hry, ďalej ak bude absentovať zložka slobody, pretože strana napr. učiní právny prejav vôle pod vplyvom bezprávnej (t. j. protiprávnej) hrozby. Takisto nepôjde o právny úkon ak nebude zrejmé, čoho sa týka, avšak len prípadné chyby v písaní a počítaní ešte nezakladajú neplatnosť právneho úkonu, pokiaľ je jeho význam nepochybný (§ 37 ods. 3 Občianskeho zákonníka). 
Vôla:
	slobodná, čiže neuskutočnená pod fyzickým či psychickým nátlakom, v tiesni alebo za nápadne nevýhodných podmienok; 
	Vážna, keď konajúca osoba chce vyvolať právne následky. Právny úkon je neplatný, ak sa vôľa prejaví v rámci hry, žartu, názorného vyučovania; 
	neomylná - omyl ale nesmie byť vyvolaný úmyselne alebo ľsťou. 
	Vôľa je vadná, keď k jej prejavu došlo v dôsledku omylu. Kto robí  prejav pod vplyvom omylu úmyselne vyvolaného druhým účastníkom-ľsťou, nie je vôľa bez omylu. Lesť úmyselne predstiera danosť niečoho, čo neexistuje. Omyl vo vôli spočíva v nesprávnej alebo nedostatočnej predstave o právnych následkoch, ktoré nastanú z PÚ. 
	Právne relevantný je len omyl, kt. sa týka skutočnosti, ktorá je pre uskutočnenie  PÚ rozhodujúca, omyl v predmete plnenia, v kvalite dohodnutého plnenia, napr. autentickosť obrazu, stavebné závady domu. Podmienkou právnej relevancie  omylu však je aj skutočnosť, že osoba, ktorej bol PÚ určený, tento omyl vyvolala, úmyselne, lsťou alebo o ňom musela vedieť a konajúci subjekt na omyl neupozornila. Právnym následkom omylu  podľa OZ je neplatnosť.
Náležitosť prejavu
	Zrozumiteľnosť, určitosť a forma
	Zrozumiteľnosť sa vzťahuje na formu prejavu vôle. Neurčitosť prejavu sa týka obsahovej stránky. Nezrozumiteľný je PÚ napísaný vlastnou rukou, ktorý je však nečitateľný. Neurčitý je, ktoré je z formálneho hľadiska zrozumiteľný, ale obsah je neistý, nie je z neho  možné zistiť z vôle subjektu, ktoré ju prejavil. Forma zákonná a zmluvná. OZ rozoznáva písomnú formu a formu úradného zápisu 
	Napr. výpoveď musí mať písomnú formu, inak je neplatná; pracovná zmluva nemusí mať písomnú formu - je platná, aj keď sa uzavrie ústne, ak sa účastníci dohodnú o všetkých jej náležitostiach vyplývajúcich zo Zákonníka práce. Písomnú formu musia mať zmluvy  o prevodoch nehnuteľností, ako aj iné zmluvy, pre ktoré to vyžaduje zákon alebo dohoda účastníkov. 
	§ 40 ods.4 OZ písomnú formu majú aj právne úkony vykonané telegraficky, ďalekopisom alebo elektronickými prostriedkami, ktoré umožňujú zachytiť  obsah právneho úkonu a určiť  osobu, ktorá PÚ vykonala. Od 1.5.2002 je písomná forma zachovaná aj vtedy, ak  je PÚ urobený elektronickými prostriedkami a podpísaný elektronickým podpisom. z.č. 215/2002 Z.z.  
	Na písomné právne úkony  tých, ktorí nemôžu čítať a písať, je potrebná úradná zápisnica. Nevyžaduje sa, ak má ten, kto nemôže čítať alebo písať, schopnosť oboznámiť sa s obsahom PÚ s pomocou prístrojov alebo špeciálnych pomôcok alebo prostredníctvom inej osoby, ktorú si zvolí, a je schopný vlastnoručne listinu podpísať. Ak chýba zákonom alebo dohodou účastníkov požadovaná forma, je PÚ neplatný.
Náležitosti pomeru vôle a prejavu
	Vôľa a prejav musia byť v o vzájomnom pomere, v zhode
	Nezhoda vôle a prejavu môže byť vedomá a nevedomá
Náležitosti predmetu
	Možnosť a dovolenosť
	Možnosťou predmetu PÚ sa rozumie možnosť plnenia, ktoré je jeho predmetom. Ak je toto plnenie nemožné, bude PÚ neplatný. (napr. fyzická existencia veci, ktorá je predmetom kúpnej zmluvy, lebo nemožno predať ani kúpiť neexistujúcu vec); Nemožnosť plnenia  môže byť  objektívna alebo subjektívna. O obj. nemožnosť plnenia vtedy, ak je plnenie nemožné pre každého. Subjektívna nemož., len pre povinného. Neplatnosť PÚ spôsobuje len objektívna nemožnosť, a to len taká, kt. existuje v čase urobenia PÚ, počiatočná nemožnosť plnenia, teda nie nemožnosť, kt. vznikla dodatočne.
	O nedovolenosť PÚ ide vtedy, keď podľa § 39 OZ PÚ svojim obsahom alebo účelom odporuje zákonu, alebo ho obchádza alebo sa priečim dobrým mravom. V dôsledku právnej nedovolenosti predmetu, zmluva o predaji ľudskej bytosti, detskej pornografie, zmluva o objednaní vraždy. 
Obsah právneho úkonu
	Určenie práv a povinností, ktoré budú obsahom pr.vzťahu založeného, zabezpečeného alebo zmeneného právnym úkonom.
	Podstatné zložky - na platnosť PÚ sa bezpodmienečne vyžadujú
	Pravidelné - na platnosť PÚ nie sú nevyhnutné, dojednanie o mieste alebo čase plnenia
	Náhodné (accidentalia), podmienky, stanovenie doby alebo príkaz.
	Čo má právny úkon obsahovať ustanovuje Občiansky zákonník vo štvrtej hlave prvej časti (napríklad podpis pri písomných PÚ). Pri konkrétnych právnych úkonoch to však ustanovujú aj mnohé ďalšie predpisy. Napríklad Zákonník práce vyžaduje na platnosť pracovnej zmluvy, aby v nej bol dohodnutý deň nástupu do práce, mzdové podmienky, druh práce a miesto výkonu práce. Podobne je to aj v prípade niektorých ďalších právnych úkonov podľa Občianskeho zákonníka, Obchodného zákonníka a ďalších predpisov. 
	V znení dikcie § 38 OZ je absolútne neplatným právny úkon vykonaný osobou, ktorá nemá spôsobilosť na právne úkony. Najčastejšie pôjde o osoby, ktoré boli právoplatným súdnym rozhodnutím pozbavené spôsobilosti na právne úkony, alebo bola rozhodnutím súdu ich spôsobilosť obmedzená (v tomto prípade pôjde o tie právne úkony, ktoré by „zasiahli do obmedzenia“). Ďalej sa bude jednať o prípady, ak vykonali právny úkon osoby, ktoré ešte nedosiahli spôsobilosť na právne úkony v plnom rozsahu, pretože podľa § 9 Občianskeho zákonníka maloletí majú spôsobilosť len na také právne úkony, ktoré sú svojou povahou primerané rozumovej a vôľovej vyspelosti zodpovedajúcej ich veku. 
	Je teda celkom pochopiteľné, že 10 ročné dieťa nemôže podpísať kúpnu zmluvu, na základe ktorej predá dom, avšak na druhej strane môže uzavrieť kúpnu zmluvu, na základe ktorej nadobudne čokoládu (ale zároveň s maloletým kupujúcim nesmie vstúpiť do zmluvného vzťahu predávajúci, ak by išlo napr. o predaj alkoholu, hoci v rovnakej cene ako čokoláda). Neplatným je aj právny úkon uskutočnený osobou konajúcou v duševnej poruche, ktorá ju robí na tento právny úkon neschopnou (§ 38 ods. 2 Občianskeho zákonníka). 
Náležitosti predmetu
	V praxi sa veľmi často vyskytuje absolútna neplatnosť právnych úkonov, ktoré možno subsumovať pod § 39 Občianskeho zákonníka. Ide o právne úkony, ktoré svojim obsahom alebo účelom odporujú zákonu alebo zákon obchádzajú alebo sa priečia dobrým mravom. Takýto PÚ nie je dovolený. 
Obsah právneho úkonu
	Podmienka - vedľajšie ustanovenie, kt. sa účinnosť PÚ robí závislá od neistej skutočnosti, t.j. od skutočnosti, o ktorej v čase, keď sa PÚ urobil, nebolo účastníkom známe, či v budúcnosti nastane, eventuálne či v minulosti nastala. Odkladacia pod.-účinnosť inak platného PÚ nastane, keď sa splní podmienka. Rozväzovacia pod.nastupuje platnosť a účinnosť PÚ hneď, ale ak sa splní podmienka, účinnosť PÚ zanikne. Ak z právneho úkonu alebo jeho povahy nevyplýva niečo iné platí, že podmienka je odkladacia.
	Obsahom PÚ môže byť aj určenie času a príkaz. Pri podmienke nie je isté kedy nastane, pri určení času je isté, že nastane. Príkaz pri darovaní, dedení ukladá účastníkovi, aby niečo konal, niečoho sa zdržal. 
Následky vadnosti právneho úkonu
	PÚ zdanlivé a PÚ vadné 
	Zdanlivými sú také prejavy vôle, ktoré nemajú náležitosti PÚ. Na tieto úkony sa neprihliada, hľadí sa na ne, akoby sa neboli urobili.
	Právnymi následkami vadných PÚ
	neplatnosť
	odporovateľnosť
	možnosť jednostranne odstúpiť od zmluvy
	Neplatné PÚ – chýba niektorá náležitosť, ktorú zákon vyžaduje pod sankciou neplatnosti. V OZ platí, že PÚ sú neplatné absolútne, pokiaľ ich zákon nevyhlasuje za relatívne neplatné. Absolútna nepl. nastáva priamo zo zákona a pôsobí voči každému. Na absolútnu nepl. prihliada súd aj bez návrhu. Nemôže sa napraviť dodatočným schválením a nemôže konvalidovať ani dodatočným odpadnutím dôvodu neplatnosti. Plnenie, ku ktorému z abs.nep.PÚ došlo zakladá bezdôvodné obohatenie. Absolútna nep.PÚ sa nepremlčuje. 
Následky vadnosti PÚ
	absolútna neplatnosť : spočíva v tom, že právny úkon sa síce považuje za existujúci, ale je neplatný, a preto jeho následky nenastanú. Právny úkon je neplatný v celom rozsahu, ak dôvodom jeho neplatnosti je podstatná náležitosť právneho úkonu. 
	Relatívna neplatnosť nepôsobí  zo zákona. Je založená na vyvrátiteľnej domnienke platnosti PÚ. Relatívne nep. PÚ spôsobuje následky akoby bol platný, pokiaľ ich nebol pozbavený. Právnych následkov môže byť pozbavený rozhodnutím súdu, alebo ak ho účastníci po vzájomnej dohode uznajú za neplatný. Súd prihliada iba na návrh oprávnenej osoby. 
	Osobami oprávnenými dovolať sa relatívnej neplatnosti sú dotknutí  účastníci zmluvy, tretie osoby, pokiaľ sú z takéhoto úkonu na svojich právach a oprávnených záujmoch dotknuté. Právo dovolať sa relatívnej nep. sa premlčuje  v lehote 3 rokov. Relatívna neplatnosť pominie, ak účastník, ktorý bol neplatnosťou  dotknutý, dodatočne PÚ schváli alebo dôvod neplatnosti dodatočne odpadol. 
Neplatný je aj právny úkon
	Ak ho urobil ten, kto nie je spôsobilý na právny úkon
	Ak ho urobila osoba v duševnej poruche
	Ak svojim obsahom alebo účelom odporuje zákonu alebo ho obchádza
	Ak nie je urobený vo forme ktorú vyžaduje zákon alebo dohoda účastníkov, 
	Ak je predmetom  plnenie nemožné
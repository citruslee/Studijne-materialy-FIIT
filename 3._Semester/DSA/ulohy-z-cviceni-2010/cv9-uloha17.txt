Úloha 17 - Elektromobil (max. 1 bod)

Daný je popis cestnej siete v krajine. Medzi N (N ≤ 100,000) mestami
vedie M (M ≤ 100,000) obojsmerných ciest rozličných dĺžok. Výrobcovia
áut testujú nový typ elektromobilu, ale stále sa rozhodujú, akú by mal
mať elektromobil výdrž bateriek. Vašou úlohou je určiť najmenší dosah
potrebný nato, aby sa dalo pomocou elektromobilu prepraviť medzi ľubovoľnou
dvojicou miest v sieti. Každé mesto obsahuje nabíjaciu stanicu. Počas jazdy
medzi dvojicou miest, môže elektromobil prechádzať ľubovoľnými mestami
(a dobíjať si baterky), ale vzdialenosť susedených miest na tejto ceste
nemôže presiahnuť dosah auta (s prázdnymi baterkami sa elektromobil už
nikam ďalej nedostane).

Prvý riadok vstupu obsahuje dve čísla N, M. Nasledujúcich M riadkov
obsahuje každý popis jednej cesty – tri čísla. Prvé dve sú (rôzne)
čísla miest ktoré spája daná cesta, tretie číslo je dĺžka cesty.

Pre cestnú sieť na vstupe vypíšte jeden riadok na výstup obsahujúci
hodnotu minimálneho dosahu elektromobilu, aby sa pomocou neho dalo
dostať z každého mesta do každého. Ak nie možné sa dostať medzi
ľubovoľnou dvojicou miest bez ohľadu na dosah elektromobilu,
vypíšte „IMPOSSIBLE‟.

Príklad vstupu č.1: 3 3
0 1 3
1 2 4
2 1 5



Výstup pre príklad č.1: 4



Príklad vstupu č.2: 2 0



Výstup pre príklad č.2: IMPOSSIBLE
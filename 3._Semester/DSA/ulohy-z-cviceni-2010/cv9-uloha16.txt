Úloha 16 - Autobusové depá (max. 1 bod)

Daný je popis cestnej siete v krajine. Medzi N (N ≤ 1,000) mestami
vedie M (M ≤ 5,000) obojsmerných autobusových liniek. Na každej linke
premáva práve jeden autobus, ktorý večer musí zostať v jednom z miest,
ktoré obsluhuje, v depe. Depá ešte nie sú postavené a dopravný podnik
zatiaľ nevie, či je možné depá postaviť do miest tak, aby neboli depá
v oboch mestách nejakej linky – aby každý vodič presne vedel, kam má
večer prísť odstaviť vozidlo. Pomôžte zúfalému dopravnému podniku,
napíšte program, ktorý vyrieši tento problém.

Prvý riadok vstupu obsahuje dve čísla N, M. Nasledujúcich M riadkov
obsahuje každý popis jednej linky – dve rôzne čísla – čísla miest ktoré obsluhuje daná linka.

Pre cestnú sieť na vstupe vypíšte jeden riadok na výstup so slovom
„YES‟ ak je možné postaviť depá do miest tak, že na každej linke
bude práve jedno depo, inak napíšte „NO‟.

Príklad vstupu č.1: 6 6
1 3
4 3
6 4
6 5
2 5
1 6



Výstup pre príklad č.1: YES



Príklad vstupu č.2: 6 5
3 1
3 6
6 1
2 5
3 4



Výstup pre príklad č.2: NO


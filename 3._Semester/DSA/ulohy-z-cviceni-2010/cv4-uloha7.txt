Úloha 7 - Najkratšia cesta (max. 1 bod)

Daný je strom obsahujúci N vrcholov (a N-1 hrán). N < 1,000,000.
Nájdite dĺžku (najkratšej) cesty medzi dvoma zadanými vrcholmi v tomto strome.
Kedže je to strom, tak medzi ľubovoľnými dvoma vrcholmi existuje práve jedna cesta,
a preto je táto cesta zároveň najkratšou cestou medzi týmito vrcholmi.

V našom prípade je strom neorientovaný graf, zadaný na štandardnom vstupe.
Prvý riadok obsahuje N (počet vrcholov). Potom nasleduje N-1 riadkov,
na každom sú tri čísla: od, do a dlzka, ktoré predstavujú hrany z vrchola
od do vrchola do a dĺžkou dlzka. Posledný riadok obsahuje dve čísla – A a B – čísla vrcholov,
medzi ktorými hľadáme (najkratšiu) cestu. Na štandardný výstup vypíšte jediné číslo – dĺžku
cesty medzi vrcholmi A a B.

Príklad:

Vstup: 7
1 5 2
5 4 1
3 5 4
2 5 6
2 6 3
7 2 7
4 7


Výstup: 14


(cesta medzi vrcholmi 4 a 7 je dlhá 1+6+7=14)

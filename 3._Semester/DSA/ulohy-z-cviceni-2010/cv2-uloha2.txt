Úloha 2 - Reverzná poľská notácia (max. 1 bod)

Aritmetické výrazy môžeme reprezentovať v prefixovej, infixovej a postfixovej notácii.
Postfixová notácia, nazývaná tiež reverzná poľská notácia, sa vyznačuje usporiadaním
operátorov a operandov - operátory (aritmetické operácie nad operandami) sa nachádzaju
napravo od operandov. Prevod výrazu z jednej notácie do inej vyžaduje použitie zásobníku.
Napr. výpočet ((1 + 2) * 4) + 3 zapíšeme v reverznej poľskej notácii ako 1 2 + 4 * 3 +.
Výhoda takéhoto alternatívneho zápisu okrem iného spočíva v nepotrebnosti použitia zátvoriek
pre jednoznačný zápis ľubovoľného výrazu.

Napíšte program v jazyku C, ktorý na štandardnom vstupe dostane výraz v reverznej poľskej
notácii a na štandardnom výstupe vypíše jeho výslednú hodnotu. Výraz na vstupe je neprázdna
postupnosť čísel a operácii + (sčítanie) a * (násobenie) oddelená medzerami.
Zásobník implementujte dynamickou alokáciou pamäti (spájaným zoznamom), pretože vstup
môže byť naozaj dlhý (resp. dlhší ako statické polia, ktoré by ste použili).

Príklad vstupu (č.1):
1 2 + 4 * 3 +

Príklad výstupu (č.1):
15

Príklad vstupu (č.2):
90 30 *

Príklad výstupu (č.2):
2700
`
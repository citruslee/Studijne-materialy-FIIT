1.)	(1 bod) Vysvetlite čo je to asymptotický odhad zložitosti v priemernom prípade,
	uveďte príklad nejakého štandardného algoritmu a zdôvodnite ho.

2.)	(2 body) Abstraktná dátová štruktúra (ADT): dynamická množina.
	Uveďte špecifikáciu operácií (nemusíte slovne opisovať)

3.)	(1 bod) Vysvetlite hlavné rozdiely medzi procesom a programom.

4.)	(3 body) Navrhnite algoritmus, ktorý usporiada čísla N občianskych preukazov
	v čase O(N). Stručne opíšte hlavnú myšlienku a napíšte pseudokód.

5.)	(2 body) Vysvetlite výhody B-stromu oproti červeno-čiernym stromom
	a uveďte situácie, v ktorých je vhodnejšie použitie B-stromov.

6.)	(3 body) Napíšte pseudokód operácie in-order nasledovník prvku (successor)
	v binárnom vyhľadávacom strome. Stručne opíšte hlavnú myšlienku.

7.)	(1 bod) Vysvetlite čo je to faktor naplnenia (alpha), aké sú vhodné
	hodnoty (alpha) pre rôzne typy hashovania (lineárne skúšanie, dvojité rozptýlenie,
	reťazenie) a stručne opíšte prečo.

8.)	(2 body) Uvažujme rodnú matriku - register obyvateľov SR podľa rodného čísla.
	Keď k referentovi príde nejaká požiadavka, základná operácia je vyhľadanie záznamu
	podľa rodného čísla. Navrhnite hashovanie pre túto situáciu: navrhnite hashovaciu
	funkciu (uveďte pseudokód), určite vhodnú veľkosť tabuľky a spôsob riešenia
	kolízií. Stručne opíšte ako bude prebiehať vloženie prvku (narodenie)
	a zdôvodnite výpočtovú a pamäťovú zložitosť vášho riešenia.